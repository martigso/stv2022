STV2022
Store tekstdata:
Samling, strukturering og analyse av politiske tekster
Martin Søyland (martin.soyland@stv.uio.no) og Solveig Bjørkholt (solveig.bjorkholt@stv.uio.no)

Kort om emnet
Hvordan samler man effektivt og redelig store mengder politiske tekster? Hva må til for å gjøre slike tekster klare for analyse? Og hvordan kan vi analysere tekstene?

Politikere og politiske partier produserer store mengder tekst hver dag. Om det er gjennom debatter, taler på Stortinget, lovforslag fra regjeringen, høringer, offentlige utredninger med mer, er digitaliserte politiske tekster i det offentlige blitt mer tilgjengelig de siste tiårene. Dette har åpnet et mulighetsrom for tekstanalyse som ikke var mulig/veldig vanskelig og tidkrevende før.

Det kan ofte være vanskelig å finne mønster som kan svare på spørsmål og teorier vi har i statsvitenskap i disse store tekstsamlingene. Derfor kan vi se til metoder innenfor maskinlæring for å analysere store samlinger av tekst systematisk. Samtidig er ikke alltid digitaliserte politiske tekster er tilrettelagt for å analysers direkte. I disse tilfellene er god strukturering av rådata viktig.

I dette kurset vil du lære å søke i store mengder dokumenter, oppsummere disse på meningsfulle måter og indentifisere riktige analysemetoder for å teste statsvitenskaplige teorier. Kurset vil dekke samling av store volum tekst fra offentlige kilder, strukturering og klargjøring av tekst for analyse og kvantitative tekstanalysemetoder.

Hva lærer du?

Kunnnskaper

Du vil lære:
- teknikker for effektiv samling av store mengder tekst fra offentlige kilder
- strukturere og klargjøre dokumentsamlinger for kvanitativ analyse
- bruksområder for tekst i statsvitenskaplig analyse
- analysemetoder forå trekke ut meningsfulle innsikter fra dokumentsamlinger

Ferdigheter

Du vil kunne:
- samle store mengder data fra strukturerte og ustrukturerte offentlige kilder
- klargjøre store dokumentsamlinger for analyse
- identifisere passende analyseteknikk for å besvare en problemstilling
- oppsummere og presentere analyseresultater av tekst på en forståelig måte

Generell kompetanse
Du vil kunne:
- gjøre utvalg og tilpasse kvantitative tekstanalyseteknikker for eget arbeid
- samle, strukturere, preprosessere og endre store mengder tekst
- anvende forskjellige analysemetoder og oppsummere resultater på en meningsfull måte
- utføre arbeidslivsrelevant tekstbehandling og analyse

Undervisning
Forelesning og seminar.

Forelesninger
Forelesningene vil dekke hovedtemaene i kurset med eksempler fra forskning
og arbeidsliv. Tema for forelesning og seminar vil bli delt opp i hvordan å:
- anskaffe politiske tekster i forskjellige format
- strukturere tekster i form av kvantitative data
- oppsummere mengder tekst
- finne riktig analysemetode til tekstsamlinger for å svare på konkrete problemstillinger

Forslag til forelesninger:

1. Introduksjon
2. Anskaffelse og innlasting av tekst (a)
3. Forbehandling av tekst (a)
4. Forbehandling av tekst (b)
5. Bruke API – case: Stortinget
6. Veiledet læring (supervised learning) vs. ikke-veiledet læring (unsupervised learning)
7. Ordbøker og tekstlikhet og sentiment
8. Klassifisering av tekst – temamodellering
9. Estimerer latent (ideologisk) posisjon fra tekst
10. Oppsummering

Seminarer
I seminarene vil studentene lære å utføre datasamling, strukturering av data og analyse av data, knyttet til forelesningene. Seminarene vil fungere som et springbrett for deloppgavene over semesteret, der man går gjennom generelle trekk ved den aktuelle oppgaven.

Obligatorisike aktiviteter
- Oppmøte på seminarene
- Levere oppgave etter hvert seminar

Eksamen
Semesteroppgave.

Semesteroppgaven bygges gradvis i løpet av seminarrekka. Delene samles til
en fullstendig oppgave og leveres på slutten av semesteret.

